# MACHINE-LEARNING

Makine Öğrenimi Nedir?

Makine öğrenimi (Machine Learning), bilgisayarların açıkça programlanmadan, verilerden öğrenmesini ve bu öğrenme sonucunda tahminlerde bulunmasını ya da kararlar almasını sağlayan bir yapay zeka dalıdır. Temel amacı, bilgisayar sistemlerinin deneyim yoluyla kendilerini geliştirmesidir. Bir sistem, geçmiş verilere dayanarak örüntüleri öğrenebilir ve bu örüntüler aracılığıyla yeni verilerle karşılaştığında doğru tahminlerde bulunabilir. Bu yaklaşım; sağlık, finans, oyun, pazarlama, eğitim gibi birçok alanda etkili çözümler sunar.

Günlük Hayattan Örnekler:
-E-posta servislerinin spam mailleri otomatik olarak ayırması,
-YouTube ya da Netflix’in izleme alışkanlıklarına göre içerik önermesi,
-Bankaların dolandırıcılık tespit sistemleri.
-Sağlık alanında, hastalık riskinin erken teşhisi.

Makine Öğreniminin Temel Türleri:
Denetimli Öğrenme (Supervised Learning): Etiketlenmiş verilerle yapılan öğrenmedir. Örneğin; bir kişinin sağlık verilerine bakarak hasta olup olmadığını tahmin etmek.

Denetimsiz Öğrenme (Unsupervised Learning): Etiketlenmemiş veriler üzerinde örüntü aramayı hedefler. Örneğin; müşterileri alışkanlıklarına göre gruplamak.

Pekiştirmeli Öğrenme (Reinforcement Learning): Bir ajanın çevresine göre hareket ederek ödül veya ceza yoluyla en iyi stratejiyi öğrenmesiyle gerçekleşir. Örneğin; bir yapay zekanın satranç öğrenmesi.

Makine öğrenimi, verinin gücünü kullanarak sistemlerin akıllı hale gelmesini sağlar. Geleceğin teknolojilerinin temel yapı taşlarından biri olan bu alan, hem akademik hem de sektörel çalışmalarda önemli bir yer edinmektedir.

Makine Öğrenmesi ile Neler Yapılabilir?
🏥Sağlık
-Hastalık riski tahmini (kalp krizi, diyabet vb.)
-Medikal görüntülerden tümör tespiti
-EEG sinyalleri ile epilepsi nöbeti tahmini

🎓 Eğitim
-Öğrenci sınav başarısı tahmini
-Kişiye özel öğrenme öneri sistemi

💰 Finans
-Kredi skoru / ödeme riski analizi
-Bankacılık işlemlerinde dolandırıcılık tespiti

🛍️ E-Ticaret & Pazarlama
-Müşteri gruplama (segmentasyon)
-Ürün öneri sistemi

🧠 Doğal Dil İşleme (NLP)
-Duygu analizi (yorumlar olumlu mu, olumsuz mu?)
-Otomatik metin özeti
-Sohbet robotu (chatbot)

📷 Görüntü İşleme
-El yazısı rakam tanıma (MNIST)
-Maske takma tespiti (kamera ile)

⚙️ IoT & Zaman Serisi Verileri
-Araç arıza tahmini (sensör verileriyle)
-Enerji tüketimi tahmini
